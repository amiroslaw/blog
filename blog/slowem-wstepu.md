---
title: Słowem wstępu
description: Trochę o mnie i o blogu. Jest to mój pierwszy post, do którego zbierałem się niemal dwa lata, więc przydało by się z Wami przywitać...
published: true
date: 2020-01-01
tags:
    - Luźne
photo: 
  header: assets/img/thumbnail/typewriter.jpeg
  card: assets/img/thumbnail/typewriter-small.jpeg
---

Jest to mój pierwszy post, do którego zbierałem się niemal dwa lata, więc przydało by się z Wami przywitać. :) Nazywam się Arek, a nazwisko moje to Mirosław (warto nadmienić, aby nie wprowadzać nikogo w zakłopotanie które to imie, a które nazwisko) z czego pochodzi moja kreatywna nazwa tej domeny. Nie lubię mówić o sobie, więc po więcej informacji odsyłam do strony [O mnie](about).   

![Oneiric Ocelot](assets/img/posts/linux/Oneiric_Ocelot_c-768x480.jpg  "Oneiric Ocelot")  
Od wersji 11.10 Ubuntu (Oniryczny Ocelot) poznaje świat systemu operacyjnego z pod znaku pingwina. Szczególnie upodobałem sobie programy uruchamiane w terminalu. Niestety wydaje mi się, mało jest artykułów w internecie (zwłaszcza po polsku), które łatwo wprowadzałyby do ich użytkowania. Szczególnie małe programy, które poza suchą dokumentacją nie mają nic innego. Właśnie w tamtym okresie zainteresowania systemem operacyjnym GNU/Linux, pojawiła się w mojej głowie myśl o stworzeniu blogu o takiej tematyce. W następnych postach będę częściej używał skrótu myślowego Linux, odwołując się do systemów operacyjnych GNU/Linux. Z biegiem lat ukończyłem studia informatyczne oraz na kierunku zarządzania, przez co moje zainteresowania poszerzyły się. W związku z tym na blogu będą się pojawiać posty na temat programowania (głównie interesuje się technologiami opartymi na Javie) oraz nie wykluczam, że popełnię teksty o inwestowaniu.

Nie ukrywam, że blog zakładam także z myślą o sobie. Lubię poznawać nowe technologie, a przy tym przywykłem do robienia notatek. Pisanie postów będzie dla mnie sposobem na usystematyzowanie swojej wiedzy (lub jej zdobycie), pretekstem do "posprzątania" moich notatek oraz oddaniem hołdu dla społeczności ludzi, którzy dzielą się swoją wiedzą. 
Wszystko to wpływać będzie na format moich postów. Czasami będą to, krótkie skrypty, instrukcje zawierające najważniejsze informacje. Starać się jednak będę pokazywać mój punkt widzenia na dany temat. Nie omieszkam, co z góry przepraszam, ubarwiać wpisów dawką humoru. ;)

Zdaję sobie sprawę, że mogę się mylić, popełnić błąd lub dana informacja może się zdezaktualizować. Umożliwiam pisanie komentarzy bez rejestracji, właśnie z tej racji oraz na zachęcenie Ciebie do dyskusji. 
Docelowo wszystkie moje pliki konfiguracyjne oraz dłuższe fragmenty kodu z postów, będę zamieszczać na moim [GitHubie](https://github.com/amiroslaw). 

